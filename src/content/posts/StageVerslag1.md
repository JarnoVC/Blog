---
title: Stage Verslag 1
published: 2025-09-27
description: 'Verslag over mijn eerste twee weken stage bij PDSS'
image: ''
tags: []
category: ''
draft: false 
lang: 'nl'
---

De eerste twee weken van mijn stage bij PDSS zijn voorbij, en intussen begin ik steeds beter mijn weg te vinden binnen het bedrijf. De start was vrij rustig, met vooral het meelopen met collega’s op locatie. Samen met mijn mede-stagiair Rob kreeg ik de kans om met één van de bazen, Lukas Ceunen, mee te gaan naar Gent, waar we een Oxfam-winkel bezochten. Daar moesten verschillende systemen worden geïnstalleerd, waaronder een kassa, een betaalterminal, een ticketprinter en een barcode labelprinter. Hoewel onze rol vooral observerend was, heb ik er veel uit meegenomen: omgaan met klanten, het geven van demonstraties en vooral hoe je nieuwe technologie uitlegt aan mensen die er nog niet mee vertrouwd is.

De dag erna mocht ik met een andere collega, Wannes, mee naar twee Trixxo-strijkateliers in Roeselare en Kortrijk. Ook daar stond een digitale upgrade gepland, met onder andere een nieuwe kassa, modem, telefoon en printer. Dit keer kon ik meer praktisch meewerken door onder andere kabelmanagement te doen en de printers te installeren. Het gaf meteen een beter beeld van de dagelijkse technische ondersteuning die PDSS aanbiedt aan klanten.

Na deze eerste praktijkervaringen lag de focus meer op het eigen werk binnen het kantoor. Omdat PDSS vooral met WordPress en Divi werkt, kreeg ik de opdracht om via een tutorial kennis te maken met dit platform. Dat nam ongeever twee dagen in beslag, waarna ik zelf een eerste oefenwebsite kon opbouwen.

Foto oefenwebsite hier

Vervolgens kreeg ik een kopie van de PDSS-website waarmee ik kon experimenteren en een redesign kon uitwerken. Ik heb me dan vooral eerst gefocust om het namaken van hun iconen en stijlelementen, zodat ik hier beter mee kon experiementeren op het vlak van vorm en kleurgeving. Verder heb ik me dan ook bezig gehouden met het stijlen van hun buttons, hero sectie, en diensten pagina.

Foto pdss website hier

Dit project werd echter op pauze gezet toen mijn mede-stagiaire me vroeg om te helpen met een ander, uitdagender project: een SMS-tool waarmee PDSS en klanten eenvoudig automatische berichten kunnen versturen op basis van voorgemaakte templates.

Dit platform werd ontwikkeld in Laravel, React en Tailwind – technologieën waar ik nog niet veel mee had gewerkt. Het was even puzzelen om alles lokaal aan de praat te krijgen, maar na wat troubleshooting kon ik me beginnen toeleggen op het ontwerp in Figma. Daarna bouwde ik dit uit tot een front-end die aansloot bij de behoeften van het project. Simpel en efficiënt. Ik voegde onder meer een language translator toe zodat gebruikers tussen Nederlands, Frans en Engels kunnen kiezen (wat toch wel belangrijk was voor PDSS hun franstalige klanten), werkte een dark en light mode uit, en verzorgde de styling van knoppen, invoervelden en teksten. Samen met Rob, die zich meer focuste op de back-end, hebben we het geheel uitgebreid getest en bugs opgelost. Ik vermoed hoewel dat er toch nog wat werk bij te pas zal komen, aangezien we nog niet alle functionaliteiten hebben kunnen testen of implementeren. Een ongoing project dus.

Foto's SMS Tool toevoegen

Naast deze interne opdrachten kreeg ik ook de vrijheid om zelf potentiële klanten te zoeken. Dit was natuurlijk een grote stap, en heb hier dus meteen mijn volle focus aan gegeven. Ik ben begonnen met contact op te nemen met meerdere kleine bedrijven in mijn buurt. Mijn eerste concrete kans lijkt zich al aan te dienen bij Monsieur Kaffee, een koffie bar in Bonheiden. Ik heb hun website geanalyseerd en enkele verbeterpunten genoteerd, zoals het redesignen van de menupagina en het optimaliseren van de online shop en checkout. Dit weekend heb ik een gesprek gepland om te bekijken hoe ik hen kan ondersteunen, en vooral wat de klanten van mij zal verwachten. Een volledige rebranding of gewoon kleine aanpassingen aan de bestaande website? Als dit doorgaat, zou dit mijn eerste volwaardige klantproject worden, wat me erg interessant lijkt om alle opgedane kennis in de praktijk te brengen.

Link naar website Monsieur Kaffee?

Wat deadlines betreft, zijn er voorlopig nog geen harde afspraken gemaakt. De bedoeling is vooral dat we veel bijleren en kleine taken oppakken om ervaring op te doen. De komende weken verwacht ik vooral verder te werken aan het redesign van de PDSS-website, en hopelijk ook een start te maken met mijn eerste klantproject.
In korte tijd heb ik al veel nieuwe dingen geleerd. Zo heb ik kennisgemaakt met WordPress en Divi, maar ook voor het eerst echt gewerkt met React, Laravel en Tailwind. Daarnaast heb ik ervaring opgedaan met XAMPP om de SMS Tool lokaal te gebruiken.

De werkomgeving bij PDSS bevalt me goed. Het is er rustig, stagiairs krijgen veel vrijheid en collega’s zijn steeds bereid om te helpen. De bazen zijn vaak onderweg, maar zijn makkelijk bereikbaar via WhatsApp of op afspraak. Mijn samenwerking met Rob verloopt vlot: hij helpt me met de technische kant, terwijl ik hem kan ondersteunen met design en UX. Zo vullen we elkaar goed aan en ronden we projecten efficiënt samen af.

Tot slot merk ik dat ik goed ben in het zelfstandig bijleren en snel nieuwe zaken oppikken, maar dat er ook groeikansen zijn. Vooral communicatie – sneller hulp of nieuwe taken vragen – en werkethiek zijn punten waar ik nog bewuster op wil letten. Toch ben ik erg tevreden over deze eerste weken. Ondanks het vroege opstaan en de lange dagen heb ik al heel wat bijgeleerd, interessante projecten mogen doen en werk ik in een fijne omgeving met vriendelijke collega’s en een uitstekende samenwerking met mijn mede-stagiair.
